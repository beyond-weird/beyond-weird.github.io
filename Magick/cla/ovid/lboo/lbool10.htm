<HTML>
<HEAD>
<META name="description" content="Love Books of Ovid at BeyondWeird.com: ELEGY IV: Ovid, His Mistress And Her Husband Are All Bidden To The Same Supper. He Gives His Mistress A Code By Which They Can Testify Their Love For Each Other, Beneath Her Husband's Very Eyes.">
<META name="keywords" content="Ovid Amores Sex Love ELEGY IV: Ovid, His Mistress And Her Husband Are All Bidden To The Same Supper. He Gives His Mistress A Code By Which They Can Testify Their Love For Each Other, Beneath Her Husband's Very Eyes.">
<TITLE>The Love Books of Ovid: ELEGY IV: Ovid, His Mistress And Her Husband Are All Bidden To The Same Supper. He Gives His Mistress A Code By Which They Can Testify Their Love For Each Other, Beneath Her Husband's Very Eyes.</TITLE>
</head><!--#include virtual="/inc/top.asp"-->
<BODY>


<CENTER>
<A HREF="/">BeyondWeird</A>&nbsp;
<A HREF="../../index.htm">Classics</A>&nbsp;
<A HREF="../index.htm">Ovid</A>&nbsp;
<A HREF="index.htm">Index</A>&nbsp;
<A HREF="lboo10.htm">English</A>&nbsp;
<A HREF="lbool09.htm">Previous</A>&nbsp;
<A HREF="lbool11.htm">Next</A>&nbsp;
</CENTER>
<HR>
<H2 ALIGN="CENTER">IV</H2>
<P>Vir tuus est epulas nobis aditurus easdem--<BR>
&nbsp;&nbsp;&nbsp;&nbsp;ultima coena tuo sit, precor, illa viro!<BR>
ergo ego dilectam tantum conviva puellam<BR>
&nbsp;&nbsp;&nbsp;&nbsp;adspiciam? tangi quem iuvet, alter erit,<BR>
5 alteriusque sinus apte subiecta fovebis?<BR>
&nbsp;&nbsp;&nbsp;&nbsp;iniciet collo, cum volet, ille manum?<BR>
desino mirari, posito quod candida vino<BR>
&nbsp;&nbsp;&nbsp;&nbsp;Atracis ambiguos traxit in arma viros.<BR>
nec mihi silva domus, nec equo mea membra cohaerent--<BR>
10 &nbsp;&nbsp;&nbsp;&nbsp;vix a te videor posse tenere manus!<BR>
Quae tibi sint facienda tamen cognosce, nec Euris<BR>
&nbsp;&nbsp;&nbsp;&nbsp;da mea nec tepidis verba ferenda Notis!<BR>
ante veni, quam vir--nec quid, si veneris ante,<BR>
&nbsp;&nbsp;&nbsp;&nbsp;possit agi video; sed tamen ante veni.<BR>
15 cum premet ille torum, vultu comes ipsa modesto<BR>
&nbsp;&nbsp;&nbsp;&nbsp;ibis, ut accumbas--clam mihi tange pedem!<BR>
me specta nutusque meos vultumque loquacem;<BR>
&nbsp;&nbsp;&nbsp;&nbsp;excipe furtivas et refer ipsa notas.<BR>
verba superciliis sine voce loquentia dicam;<BR>
20 &nbsp;&nbsp;&nbsp;&nbsp;verba leges digitis, verba notata mero.<BR>
cum tibi succurret Veneris lascivia nostrae,<BR>
&nbsp;&nbsp;&nbsp;&nbsp;purpureas tenero pollice tange genas.<BR>
siquid erit, de me tacita quod mente queraris,<BR>
&nbsp;&nbsp;&nbsp;&nbsp;pendeat extrema mollis ab aure manus. <BR>
25 cum tibi, quae faciam, mea lux, dicamve, placebunt,<BR>
&nbsp;&nbsp;&nbsp;&nbsp;versetur digitis anulus usque tuis.<BR>
tange manu mensam, tangunt quo more precantes,<BR>
&nbsp;&nbsp;&nbsp;&nbsp;optabis merito cum mala multa viro.<BR>
Quod tibi miscuerit, sapias, bibat ipse, iubeto;<BR>
30 &nbsp;&nbsp;&nbsp;&nbsp;tu puerum leviter posce, quod ipsa voles.<BR>
quae tu reddideris ego primus pocula sumam,<BR>
&nbsp;&nbsp;&nbsp;&nbsp;et, qua tu biberis, hac ego parte bibam.<BR>
si tibi forte dabit, quod praegustaverit ipse,<BR>
&nbsp;&nbsp;&nbsp;&nbsp;reice libatos illius ore cibos.<BR>
35 nec premat inpositis sinito tua colla lacertis,<BR>
&nbsp;&nbsp;&nbsp;&nbsp;mite nec in rigido pectore pone caput;<BR>
nec sinus admittat digitos habilesve papillae;<BR>
&nbsp;&nbsp;&nbsp;&nbsp;oscula praecipue nulla dedisse velis!<BR>
oscula si dederis, fiam manifestus amator<BR>
40 &nbsp;&nbsp;&nbsp;&nbsp;et dicam 'mea sunt!' iniciamque manum.<BR>
Haec tamen adspiciam, sed quae bene pallia celant,<BR>
&nbsp;&nbsp;&nbsp;&nbsp;illa mihi caeci causa timoris erunt.<BR>
nec femori committe femur nec crure cohaere<BR>
&nbsp;&nbsp;&nbsp;&nbsp;nec tenerum duro cum pede iunge pedem.<BR>
45 multa miser timeo, quia feci multa proterve,<BR>
&nbsp;&nbsp;&nbsp;&nbsp;exemplique metu torqueor, ecce, mei.<BR>
saepe mihi dominaeque meae properata voluptas<BR>
&nbsp;&nbsp;&nbsp;&nbsp;veste sub iniecta dulce peregit opus.<BR>
hoc tu non facies; sed, ne fecisse puteris,<BR>
50 &nbsp;&nbsp;&nbsp;&nbsp;conscia de tergo pallia deme tuo.<BR>
vir bibat usque roga--precibus tamen oscula desint!--<BR>
&nbsp;&nbsp;&nbsp;&nbsp;dumque bibit, furtim si potes, adde merum. <BR>
si bene conpositus somno vinoque iacebit,<BR>
&nbsp;&nbsp;&nbsp;&nbsp;consilium nobis resque locusque dabunt.<BR>
55 cum surges abitura domum, surgemus et omnes,<BR>
&nbsp;&nbsp;&nbsp;&nbsp;in medium turbae fac memor agmen eas.<BR>
agmine me invenies aut invenieris in illo:<BR>
&nbsp;&nbsp;&nbsp;&nbsp;quidquid ibi poteris tangere, tange, mei.<BR>
Me miserum! monui, paucas quod prosit in horas;<BR>
60 &nbsp;&nbsp;&nbsp;&nbsp;separor a domina nocte iubente mea.<BR>
nocte vir includet, lacrimis ego maestus obortis,<BR>
&nbsp;&nbsp;&nbsp;&nbsp;qua licet, ad saevas prosequar usque fores.<BR>
oscula iam sumet, iam non tantum oscula sumet:<BR>
&nbsp;&nbsp;&nbsp;&nbsp;quod mihi das furtim, iure coacta dabis.<BR>
65 verum invita dato--potes hoc--similisque coactae;<BR>
&nbsp;&nbsp;&nbsp;&nbsp;blanditiae taceant, sitque maligna Venus.<BR>
si mea vota valent, illum quoque ne iuvet, opto;<BR>
&nbsp;&nbsp;&nbsp;&nbsp;si minus, at certe te iuvet inde nihil.<BR>
sed quaecumque tamen noctem fortuna sequetur,<BR>
70 &nbsp;&nbsp;&nbsp;&nbsp;cras mihi constanti voce dedisse nega!</P>
<HR>
<CENTER>
<A HREF="lbool11.htm">Next: ELEGY V: His Delight At Having Obtained Corinna's Favours</A></CENTER>
</BODY>
<script type="text/javascript">

  var _gaq = _gaq || [];
  _gaq.push(['_setAccount', 'UA-5642362-6']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'https://https://') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script></html>
