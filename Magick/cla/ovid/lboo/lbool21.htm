<HTML>
<HEAD>
<META name="description" content="Love Books of Ovid at BeyondWeird.com: ELEGY XV: The Poets Alone Are Immortal.">
<META name="keywords" content="Ovid Amores Sex Love ELEGY XV: The Poets Alone Are Immortal.">
<TITLE>The Love Books of Ovid: ELEGY XV: The Poets Alone Are Immortal.</TITLE>
</head><!--#include virtual="/inc/top.asp"-->
<BODY>


<CENTER>
<A HREF="/">BeyondWeird</A>&nbsp;
<A HREF="../../index.htm">Classics</A>&nbsp;
<A HREF="../index.htm">Ovid</A>&nbsp;
<A HREF="index.htm">Index</A>&nbsp;
<A HREF="lboo21.htm">English</A>&nbsp;
<A HREF="lbool20.htm">Previous</A>&nbsp;
<A HREF="lbool22.htm">Next</A>&nbsp;
</CENTER>
<HR>
<H2 ALIGN="CENTER">XV</H2>
<P>Quid mihi Livor edax, ignavos obicis annos,<BR>
&nbsp;&nbsp;&nbsp;&nbsp;ingeniique vocas carmen inertis opus;<BR>
non me more patrum, dum strenua sustinet aetas,<BR>
&nbsp;&nbsp;&nbsp;&nbsp;praemia militiae pulverulenta sequi,<BR>
5 nec me verbosas leges ediscere nec me<BR>
&nbsp;&nbsp;&nbsp;&nbsp;ingrato vocem prostituisse foro?<BR>
Mortale est, quod quaeris, opus. mihi fama perennis<BR>
&nbsp;&nbsp;&nbsp;&nbsp;quaeritur, in toto semper ut orbe canar.<BR>
vivet Maeonides, Tenedos dum stabit et Ide,<BR>
10 &nbsp;&nbsp;&nbsp;&nbsp;dum rapidas Simois in mare volvet aquas;<BR>
vivet et Ascraeus, dum mustis uva tumebit,<BR>
&nbsp;&nbsp;&nbsp;&nbsp;dum cadet incurva falce resecta Ceres.<BR>
Battiades semper toto cantabitur orbe;<BR>
&nbsp;&nbsp;&nbsp;&nbsp;quamvis ingenio non valet, arte valet.<BR>
15 nulla Sophocleo veniet iactura cothurno;<BR>
&nbsp;&nbsp;&nbsp;&nbsp;cum sole et luna semper Aratus erit;<BR>
dum fallax servus, durus pater, inproba lena<BR>
&nbsp;&nbsp;&nbsp;&nbsp;vivent et meretrix blanda, Menandros erit; <BR>
Ennius arte carens animosique Accius oris<BR>
20 &nbsp;&nbsp;&nbsp;&nbsp;casurum nullo tempore nomen habent.<BR>
Varronem primamque ratem quae nesciet aetas,<BR>
&nbsp;&nbsp;&nbsp;&nbsp;aureaque Aesonio terga petita duci?<BR>
carmina sublimis tunc sunt peritura Lucreti,<BR>
&nbsp;&nbsp;&nbsp;&nbsp;exitio terras cum dabit una dies;<BR>
25 Tityrus et segetes Aeneiaque arma legentur,<BR>
&nbsp;&nbsp;&nbsp;&nbsp;Roma triumphati dum caput orbis erit;<BR>
donec erunt ignes arcusque Cupidinis arma,<BR>
&nbsp;&nbsp;&nbsp;&nbsp;discentur numeri, culte Tibulle, tui;<BR>
Gallus et Hesperiis et Gallus notus Eois,<BR>
30 &nbsp;&nbsp;&nbsp;&nbsp;et sua cum Gallo nota Lycoris erit.<BR>
Ergo, cum silices, cum dens patientis aratri<BR>
&nbsp;&nbsp;&nbsp;&nbsp;depereant aevo, carmina morte carent.<BR>
cedant carminibus reges regumque triumphi,<BR>
&nbsp;&nbsp;&nbsp;&nbsp;cedat et auriferi ripa benigna Tagi!<BR>
35 vilia miretur vulgus; mihi flavus Apollo<BR>
&nbsp;&nbsp;&nbsp;&nbsp;pocula Castalia plena ministret aqua,<BR>
sustineamque coma metuentem frigora myrtum,<BR>
&nbsp;&nbsp;&nbsp;&nbsp;atque a sollicito multus amante legar!<BR>
pascitur in vivis Livor; post fata quiescit,<BR>
40 &nbsp;&nbsp;&nbsp;&nbsp;cum suus ex merito quemque tuetur honos.<BR>
ergo etiam cum me supremus adederit ignis,<BR>
&nbsp;&nbsp;&nbsp;&nbsp;vivam, parsque mei multa superstes erit. </P>
<HR>
<CENTER>
<A HREF="lbool22.htm">Next: THE LOVES: Book II</A></CENTER>
</BODY>
<script type="text/javascript">

  var _gaq = _gaq || [];
  _gaq.push(['_setAccount', 'UA-5642362-6']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'https://https://') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script></html>
