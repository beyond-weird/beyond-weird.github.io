<HTML>
<HEAD>
<META name="description" content="Love Books of Ovid at BeyondWeird.com: Elegy X: He Endeavours To Dissuade His Mistress From Becoming A Courtesan.">
<META name="keywords" content="Ovid Amores Sex Love Elegy X: He Endeavours To Dissuade His Mistress From Becoming A Courtesan.">
<TITLE>The Love Books of Ovid: Elegy X: He Endeavours To Dissuade His Mistress From Becoming A Courtesan.</TITLE>
</head><!--#include virtual="/inc/top.asp"-->
<BODY>


<CENTER>
<A HREF="/">BeyondWeird</A>&nbsp;
<A HREF="../../index.htm">Classics</A>&nbsp;
<A HREF="../index.htm">Ovid</A>&nbsp;
<A HREF="index.htm">Index</A>&nbsp;
<A HREF="lboo16.htm">English</A>&nbsp;
<A HREF="lbool15.htm">Previous</A>&nbsp;
<A HREF="lbool17.htm">Next</A>&nbsp;
</CENTER>
<HR>
<H2 ALIGN="CENTER">X</H2>
<P>Qualis ab Eurota Phrygiis avecta carinis<BR>
&nbsp;&nbsp;&nbsp;&nbsp;coniugibus belli causa duobus erat,<BR>
qualis erat Lede, quam plumis abditus albis<BR>
&nbsp;&nbsp;&nbsp;&nbsp;callidus in falsa lusit adulter ave,<BR>
5 qualis Amymone siccis erravit in agris,<BR>
&nbsp;&nbsp;&nbsp;&nbsp;cum premeret summi verticis urna comas--<BR>
talis eras; aquilamque in te taurumque timebam,<BR>
&nbsp;&nbsp;&nbsp;&nbsp;et quidquid magno de Iove fecit amor.<BR>
Nunc timor omnis abest, animique resanuit error,<BR>
10 &nbsp;&nbsp;&nbsp;&nbsp;nec facies oculos iam capit ista meos.<BR>
cur sim mutatus, quaeris? quia munera poscis.<BR>
&nbsp;&nbsp;&nbsp;&nbsp;haec te non patitur causa placere mihi.<BR>
donec eras simplex, animum cum corpore amavi;<BR>
&nbsp;&nbsp;&nbsp;&nbsp;nunc mentis vitio laesa figura tua est.<BR>
15 et puer est et nudus Amor; sine sordibus annos<BR>
&nbsp;&nbsp;&nbsp;&nbsp; et nullas vestes, ut sit apertus, habet. <BR>
quid puerum Veneris pretio prostare iubetis?<BR>
&nbsp;&nbsp;&nbsp;&nbsp;quo pretium condat, non habet ille sinum!<BR>
nec Venus apta feris Veneris nec filius armis--<BR>
20 &nbsp;&nbsp;&nbsp;&nbsp;non decet inbelles aera merere deos.<BR>
Stat meretrix certo cuivis mercabilis aere,<BR>
&nbsp;&nbsp;&nbsp;&nbsp;et miseras iusso corpore quaerit opes;<BR>
devovet imperium tamen haec lenonis avari<BR>
&nbsp;&nbsp;&nbsp;&nbsp;et, quod vos facitis sponte, coacta facit.<BR>
25 Sumite in exemplum pecudes ratione carentes;<BR>
&nbsp;&nbsp;&nbsp;&nbsp;turpe erit, ingenium mitius esse feris.<BR>
non equa munus equum, non taurum vacca poposcit;<BR>
&nbsp;&nbsp;&nbsp;&nbsp;non aries placitam munere captat ovem.<BR>
sola viro mulier spoliis exultat ademptis,<BR>
30 &nbsp;&nbsp;&nbsp;&nbsp;sola locat noctes, sola licenda venit,<BR>
et vendit quod utrumque iuvat quod uterque petebat,<BR>
&nbsp;&nbsp;&nbsp;&nbsp;et pretium, quanti gaudeat ipsa, facit.<BR>
quae Venus ex aequo ventura est grata duobus,<BR>
&nbsp;&nbsp;&nbsp;&nbsp;altera cur illam vendit et alter emit?<BR>
35 cur mihi sit damno, tibi sit lucrosa voluptas,<BR>
&nbsp;&nbsp;&nbsp;&nbsp;quam socio motu femina virque ferunt?<BR>
Non bene conducti vendunt periuria testes,<BR>
&nbsp;&nbsp;&nbsp;&nbsp;non bene selecti iudicis arca patet.<BR>
turpe reos empta miseros defendere lingua;<BR>
40 &nbsp;&nbsp;&nbsp;&nbsp;quod faciat magni, turpe tribunal, opes;<BR>
turpe tori reditu census augere paternos,<BR>
&nbsp;&nbsp;&nbsp;&nbsp;et faciem lucro prostituisse suam.<BR>
gratia pro rebus merito debetur inemptis;<BR>
&nbsp;&nbsp;&nbsp;&nbsp;pro male conducto gratia nulla toro. <BR>
45 omnia conductor solvit; mercede soluta<BR>
&nbsp;&nbsp;&nbsp;&nbsp;non manet officio debitor ille tuo.<BR>
parcite, formosae, pretium pro nocte pacisci;<BR>
&nbsp;&nbsp;&nbsp;&nbsp;non habet eventus sordida praeda bonos.<BR>
non fuit armillas tanti pepigisse Sabinas,<BR>
50 &nbsp;&nbsp;&nbsp;&nbsp;ut premerent sacrae virginis arma caput;<BR>
e quibus exierat, traiecit viscera ferro<BR>
&nbsp;&nbsp;&nbsp;&nbsp;filius, et poenae causa monile fuit.<BR>
Nec tamen indignum est a divite praemia posci;<BR>
&nbsp;&nbsp;&nbsp;&nbsp;munera poscenti quod dare possit, habet.<BR>
55 carpite de plenis pendentes vitibus uvas;<BR>
&nbsp;&nbsp;&nbsp;&nbsp;praebeat Alcinoi poma benignus ager!<BR>
officium pauper numeret studiumque fidemque;<BR>
&nbsp;&nbsp;&nbsp;&nbsp;quod quis habet, dominae conferat omne suae.<BR>
est quoque carminibus meritas celebrare puellas<BR>
60 &nbsp;&nbsp;&nbsp;&nbsp;dos mea; quam volui, nota fit arte mea.<BR>
scindentur vestes, gemmae frangentur et aurum;<BR>
&nbsp;&nbsp;&nbsp;&nbsp;carmina quam tribuent, fama perennis erit.<BR>
nec dare, sed pretium posci dedignor et odi;<BR>
&nbsp;&nbsp;&nbsp;&nbsp;quod nego poscenti, desine velle, dabo!</P>
<HR>
<CENTER>
<A HREF="lbool17.htm">Next: ELEGY XI: He Asks Nape To Deliver A Love-letter To Her Mistress.</A></CENTER>
</BODY>
<script type="text/javascript">

  var _gaq = _gaq || [];
  _gaq.push(['_setAccount', 'UA-5642362-6']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'https://https://') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script></html>
