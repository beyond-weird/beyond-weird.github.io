<HTML>
<HEAD>
<META name="description" content="Love Books of Ovid at BeyondWeird.com: ELEGY II: The Triumph Of Love.">
<META name="keywords" content="Ovid Amores Sex Love ELEGY II: The Triumph Of Love.">
<TITLE>The Love Books of Ovid: ELEGY II: The Triumph Of Love.</TITLE>
</head><!--#include virtual="/inc/top.asp"-->
<BODY>


<CENTER>
<A HREF="/">BeyondWeird</A>&nbsp;
<A HREF="../../index.htm">Classics</A>&nbsp;
<A HREF="../index.htm">Ovid</A>&nbsp;
<A HREF="index.htm">Index</A>&nbsp;
<A HREF="lboo08.htm">English</A>&nbsp;
<A HREF="lbool07.htm">Previous</A>&nbsp;
<A HREF="lbool09.htm">Next</A>&nbsp;
</CENTER>
<HR>
<H2 ALIGN="CENTER">II</H2>
<P>Esse quid hoc dicam, quod tam mihi dura videntur<BR>
&nbsp;&nbsp;&nbsp;&nbsp;strata, neque in lecto pallia nostra sedent,<BR>
et vacuus somno noctem, quam longa, peregi,<BR>
&nbsp;&nbsp;&nbsp;&nbsp;lassaque versati corporis ossa dolent? <BR>
5 nam, puto, sentirem, siquo temptarer amore.<BR>
&nbsp;&nbsp;&nbsp;&nbsp;an subit et tecta callidus arte nocet?<BR>
sic erit; haeserunt tenues in corde sagittae,<BR>
&nbsp;&nbsp;&nbsp;&nbsp;et possessa ferus pectora versat Amor.<BR>
Cedimus, an subitum luctando accendimus ignem?<BR>
10 &nbsp;&nbsp;&nbsp;&nbsp;cedamus! leve fit, quod bene fertur, onus.<BR>
vidi ego iactatas mota face crescere flammas<BR>
&nbsp;&nbsp;&nbsp;&nbsp;et rursus nullo concutiente mori.<BR>
verbera plura ferunt, quam quos iuvat usus aratri,<BR>
&nbsp;&nbsp;&nbsp;&nbsp;detractant prensi dum iuga prima boves.<BR>
15 asper equus duris contunditur ora lupatis,<BR>
&nbsp;&nbsp;&nbsp;&nbsp;frena minus sentit, quisquis ad arma facit.<BR>
acrius invitos multoque ferocius urget<BR>
&nbsp;&nbsp;&nbsp;&nbsp;quam qui servitium ferre fatentur Amor.<BR>
En ego confiteor! tua sum nova praeda, Cupido;<BR>
20 &nbsp;&nbsp;&nbsp;&nbsp;porrigimus victas ad tua iura manus.<BR>
nil opus est bello--veniam pacemque rogamus;<BR>
&nbsp;&nbsp;&nbsp;&nbsp;nec tibi laus armis victus inermis ero.<BR>
necte comam myrto, maternas iunge columbas;<BR>
&nbsp;&nbsp;&nbsp;&nbsp;qui deceat, currum vitricus ipse dabit,<BR>
25 inque dato curru, populo clamante triumphum,<BR>
&nbsp;&nbsp;&nbsp;&nbsp;stabis et adiunctas arte movebis aves.<BR>
ducentur capti iuvenes captaeque puellae;<BR>
&nbsp;&nbsp;&nbsp;&nbsp;haec tibi magnificus pompa triumphus erit.<BR>
ipse ego, praeda recens, factum modo vulnus habebo<BR>
30 &nbsp;&nbsp;&nbsp;&nbsp;et nova captiva vincula mente feram. <BR>
Mens Bona ducetur manibus post terga retortis,<BR>
&nbsp;&nbsp;&nbsp;&nbsp;et Pudor, et castris quidquid Amoris obest.<BR>
omnia te metuent; ad te sua bracchia tendens<BR>
&nbsp;&nbsp;&nbsp;&nbsp;vulgus 'io' magna voce 'triumphe!' canet.<BR>
35 blanditiae comites tibi erunt Errorque Furorque,<BR>
&nbsp;&nbsp;&nbsp;&nbsp;adsidue partes turba secuta tuas.<BR>
his tu militibus superas hominesque deosque;<BR>
&nbsp;&nbsp;&nbsp;&nbsp;haec tibi si demas commoda, nudus eris.<BR>
Laeta triumphanti de summo mater Olympo<BR>
40 &nbsp;&nbsp;&nbsp;&nbsp;plaudet et adpositas sparget in ora rosas.<BR>
tu pinnas gemma, gemma variante capillos<BR>
&nbsp;&nbsp;&nbsp;&nbsp;ibis in auratis aureus ipse rotis.<BR>
tunc quoque non paucos, si te bene novimus, ures;<BR>
&nbsp;&nbsp;&nbsp;&nbsp;tunc quoque praeteriens vulnera multa dabis.<BR>
45 non possunt, licet ipse velis, cessare sagittae;<BR>
&nbsp;&nbsp;&nbsp;&nbsp;fervida vicino flamma vapore nocet.<BR>
talis erat domita Bacchus Gangetide terra;<BR>
&nbsp;&nbsp;&nbsp;&nbsp;tu gravis alitibus, tigribus ille fuit.<BR>
Ergo cum possim sacri pars esse triumphi,<BR>
50 &nbsp;&nbsp;&nbsp;&nbsp;parce tuas in me perdere, victor, opes!<BR>
adspice cognati felicia Caesaris arma--<BR>
&nbsp;&nbsp;&nbsp;&nbsp;qua vicit, victos protegit ille manu.</P>
<HR>
<CENTER>
<A HREF="lbool09.htm">Next: ELEGY III: He Commends Himself To His Mistress By The Merits Of His Poetry, The Purity Of His Morals, And By The Vow Of His Unchangeable Fidelity.</A></CENTER>
</BODY>
<script type="text/javascript">

  var _gaq = _gaq || [];
  _gaq.push(['_setAccount', 'UA-5642362-6']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'https://https://') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script></html>
