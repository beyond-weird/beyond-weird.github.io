<HTML>
<HEAD>
<META name="description" content="Love Books of Ovid at BeyondWeird.com: The Art Of Beauty">
<META name="keywords" content="Ovid Amores Sex Love The Art Of Beauty">
<TITLE>The Love Books of Ovid: The Art Of Beauty</TITLE>
</head><!--#include virtual="/inc/top.asp"-->
<BODY>


<CENTER>
<A HREF="/">BeyondWeird</A>&nbsp;
<A HREF="../../index.htm">Classics</A>&nbsp;
<A HREF="../index.htm">Ovid</A>&nbsp;
<A HREF="index.htm">Index</A>&nbsp;
<A HREF="lboo62.htm">English</A>&nbsp;
<A HREF="lbool61.htm">Previous</A>&nbsp;
</CENTER>
<HR>
<H1 ALIGN="CENTER">Medicamina Faciei Femineae</H1>
<P>discite quae faciem commendet cura, puellae,<BR>
et quo sit vobis forma tuenda modo.<BR>
cultus humum sterilem Cerealia pendere iussit<BR>
munera, mordaces interiere rubi;<BR>
5 cultus et in pomis sucos emendat acerbos,<BR>
fissaque adoptivas accipit arbor opes.<BR>
culta placent: auro sublimia tecta linuntur;<BR>
nigra sub imposito marmore terra latet.<BR>
vellera saepe eadem Tyrio medicantur a&euml;no;<BR>
10 sectile deliciis India praebet ebur.<BR>
forsitan antiquae Tatio sub rege Sabinae<BR>
maluerint, quam se rura paterna coli,<BR>
cum matrona, premens altum rubicunda sedile,<BR>
assiduo durum pollice nebat opus<BR>
15 ipsaque claudebat, quos filia paverat, agnos,<BR>
ipsa dabat virgas caesaque ligna foco.<BR>
at vestrae matres teneras peperere puellas:<BR>
vultis inaurata corpora veste tegi,<BR>
vultis odoratos positu variare capillos,<BR>
20 conspicuam gemmis vultis habere manum:<BR>
induitis collo lapides oriente petitos,<BR>
et quantos onus est aure tulisse duos.<BR>
nec tamen indignum: sit vobis cura placendi,<BR>
cum comptos habeant saecula nostra viros:<BR>
25 feminea vestri poliuntur lege mariti,<BR>
et vix ad cultus nupta, quod addat, habet.<BR>
* * *<BR>
<BR>
se sibi quaeque parant, nec quos venentur amores,<BR>
refert. munditiae crimina nulla merent.<BR>
rure latent finguntque comas; licet arduus illas<BR>
30 celet Athos. cultas altus habebit Athos.<BR>
est etiam placuisse sibi cuicumque voluptas:<BR>
virginibus cordi grataque forma sua est.<BR>
laudatas homini volucris Iunonia pennas<BR>
explicat, et forma multa superbit avis.<BR>
35 sic potius iungetur amor quam fortibus herbis,<BR>
quas maga terribili subsecat arte manus.<BR>
nec vos graminibus nec mixto credite suco,<BR>
nec temptate nocens virus amantis equae;<BR>
nec mediae Marsis finduntur cantibus angues,<BR>
40 nec redit in fontes unda supina suos;<BR>
et quamvis aliquis Temesaea removerit aera,<BR>
numquam Luna suis excutietur equis.<BR>
prima sit in vobis morum tutela, puellae.<BR>
ingenio facies conciliante placet.<BR>
45 certus amor morum est: formam populabitur aetas,<BR>
et placitus rugis vultus aratus erit.<BR>
tempus erit, quo vos speculum vidisse pigebit<BR>
et veniet rugis altera causa dolor.<BR>
sufficit et longum probitas perdurat in aevum,<BR>
50 perque suos annos hinc bene pendet amor.<BR>
* * *<BR>
<BR>
dic age, cum teneros somnus dimiserit artus,<BR>
candida quo possint ora nitere modo.<BR>
hordea, quae Libyci ratibus misere coloni,<BR>
exue de palea tegminibusque suis.<BR>
55&amp;nbps; par ervi mensura decem madefiat ab ovis;<BR>
sed cumulent libras hordea nuda duas.<BR>
haec ubi ventosas fuerint siccata per auras,<BR>
lenta iube scabra frangat asella mola.<BR>
et quae prima cadent vivaci cornua cervo,<BR>
60 contere in haec: solidi sexta fac assis eat.<BR>
iamque ubi pulvereae fuerint confusa farinae,<BR>
protinus innumeris omnia cerne cavis;<BR>
adice narcissi bis sex sine cortice bulbos,<BR>
strenua quos puro marmore dextra terat.<BR>
65 sextantemque trahat gummi cum semine Tusco;<BR>
huc novies tanto plus tibi mellis eat.<BR>
quaecumque afficiet tali medicamine vultum<BR>
fulgebit speculo levior ipsa suo.<BR>
<BR>
nec tu pallentes dubita torrere lupinos,<BR>
70 et simul inflantes corpora frige fabas;<BR>
utraque sex habeant aequo discrimine libras,<BR>
utraque da nigris comminuenda molis.<BR>
nec cerussa tibi nec nitri spuma rubentis<BR>
desit et Illyrica quae venit iris humo.<BR>
75 da validis iuvenum pariter subigenda lacertis;<BR>
sed iustum tritis uncia pondus erit.<BR>
addita de querulo volucrum medicamina nido<BR>
ore fugant maculas: alcyonea vocant.<BR>
pondere, si quaeris, quo sim contentus in illis:<BR>
80 quod trahit in partes uncia secta duas.<BR>
ut coeant apteque lini per corpora possint,<BR>
adice de flavis Attica mella favis.<BR>
<BR>
quamvis tura deos irataque numina placent,<BR>
non tamen accensis omnia danda focis.<BR>
85 tus ubi miscueris radenti tubera nitro,<BR>
ponderibus iustis fac sit utrimque triens.<BR>
parte minus quarta dereptum cortice gummi,<BR>
et modicum e myrrhis pinguibus adde cubum.<BR>
haec ubi contrieris, per densa foramina cerne;<BR>
90 pulvis ab infuso melle premendus erit.<BR>
profuit et marathos bene olentibus addere myrrhis,<BR>
quinque trahant marathi scrupula, myrrha novem<BR>
arentisque rosae quantum manus una prehendat<BR>
cumque Ammoniaco mascula tura sale;<BR>
95 hordea quem faciunt, illis affunde cremorem;<BR>
aequent expensas cum sale tura rosas.<BR>
tempore sint parvo molli licet illita vultu,<BR>
haerebit toto nullus in ore color.<BR>
<BR>
vidi quae gelida madefacta papavera lympha<BR>
100 contereret, teneris illineretque genis.<BR>
* * *</P></BODY>
<script type="text/javascript">

  var _gaq = _gaq || [];
  _gaq.push(['_setAccount', 'UA-5642362-6']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'https://https://') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script></html>
</BODY>
<script type="text/javascript">

  var _gaq = _gaq || [];
  _gaq.push(['_setAccount', 'UA-5642362-6']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'https://https://') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script></html>
