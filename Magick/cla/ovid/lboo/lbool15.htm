<HTML>
<HEAD>
<META name="description" content="Love Books of Ovid at BeyondWeird.com: ELEGY IX: He Compareth Love With War.">
<META name="keywords" content="Ovid Amores Sex Love ELEGY IX: He Compareth Love With War.">
<TITLE>The Love Books of Ovid: ELEGY IX: He Compareth Love With War.</TITLE>
</head><!--#include virtual="/inc/top.asp"-->
<BODY>


<CENTER>
<A HREF="/">BeyondWeird</A>&nbsp;
<A HREF="../../index.htm">Classics</A>&nbsp;
<A HREF="../index.htm">Ovid</A>&nbsp;
<A HREF="index.htm">Index</A>&nbsp;
<A HREF="lboo15.htm">English</A>&nbsp;
<A HREF="lbool14.htm">Previous</A>&nbsp;
<A HREF="lbool16.htm">Next</A>&nbsp;
</CENTER>
<HR>
<H2 ALIGN="CENTER">IX</H2>
<P>Militat omnis amans, et habet sua castra Cupido;<BR>
&nbsp;&nbsp;&nbsp;&nbsp;Attice, crede mihi, militat omnis amans.<BR>
quae bello est habilis, Veneri quoque convenit aetas.<BR>
&nbsp;&nbsp;&nbsp;&nbsp;turpe senex miles, turpe senilis amor.<BR>
5 quos petiere duces animos in milite forti,<BR>
&nbsp;&nbsp;&nbsp;&nbsp;hos petit in socio bella puella viro.<BR>
pervigilant ambo; terra requiescit uterque--<BR>
&nbsp;&nbsp;&nbsp;&nbsp; ille fores dominae servat, at ille ducis.<BR>
militis officium longa est via; mitte puellam,<BR>
10 &nbsp;&nbsp;&nbsp;&nbsp;strenuus exempto fine sequetur amans. <BR>
ibit in adversos montes duplicataque nimbo<BR>
&nbsp;&nbsp;&nbsp;&nbsp;flumina, congestas exteret ille nives,<BR>
nec freta pressurus tumidos causabitur Euros<BR>
&nbsp;&nbsp;&nbsp;&nbsp;aptaque verrendis sidera quaeret aquis.<BR>
15 quis nisi vel miles vel amans et frigora noctis<BR>
&nbsp;&nbsp;&nbsp;&nbsp;et denso mixtas perferet imbre nives?<BR>
mittitur infestos alter speculator in hostes;<BR>
&nbsp;&nbsp;&nbsp;&nbsp;in rivale oculos alter, ut hoste, tenet.<BR>
ille graves urbes, hic durae limen amicae<BR>
20 &nbsp;&nbsp;&nbsp;&nbsp;obsidet; hic portas frangit, at ille fores.<BR>
Saepe soporatos invadere profuit hostes<BR>
&nbsp;&nbsp;&nbsp;&nbsp;caedere et armata vulgus inerme manu.<BR>
sic fera Threicii ceciderunt agmina Rhesi,<BR>
&nbsp;&nbsp;&nbsp;&nbsp;et dominum capti deseruistis equi.<BR>
25 nempe maritorum somnis utuntur amantes,<BR>
&nbsp;&nbsp;&nbsp;&nbsp;et sua sopitis hostibus arma movent.<BR>
custodum transire manus vigilumque catervas<BR>
&nbsp;&nbsp;&nbsp;&nbsp;militis et miseri semper amantis opus.<BR>
Mars dubius nec certa Venus; victique resurgunt,<BR>
30 &nbsp;&nbsp;&nbsp;&nbsp;quosque neges umquam posse iacere, cadunt.<BR>
Ergo desidiam quicumque vocabat amorem,<BR>
&nbsp;&nbsp;&nbsp;&nbsp;desinat. ingenii est experientis amor.<BR>
ardet in abducta Briseide magnus Achilles--<BR>
&nbsp;&nbsp;&nbsp;&nbsp;dum licet, Argeas frangite, Troes, opes!<BR>
35 Hector ab Andromaches conplexibus ibat ad arma,<BR>
&nbsp;&nbsp;&nbsp;&nbsp;et, galeam capiti quae daret, uxor erat.<BR>
summa ducum, Atrides, visa Priameide fertur<BR>
&nbsp;&nbsp;&nbsp;&nbsp;Maenadis effusis obstipuisse comis. <BR>
Mars quoque deprensus fabrilia vincula sensit;<BR>
40 &nbsp;&nbsp;&nbsp;&nbsp;notior in caelo fabula nulla fuit.<BR>
ipse ego segnis eram discinctaque in otia natus;<BR>
&nbsp;&nbsp;&nbsp;&nbsp;mollierant animos lectus et umbra meos.<BR>
inpulit ignavum formosae cura puellae<BR>
&nbsp;&nbsp;&nbsp;&nbsp;iussit et in castris aera merere suis.<BR>
45 inde vides agilem nocturnaque bella gerentem.<BR>
&nbsp;&nbsp;&nbsp;&nbsp;qui nolet fieri desidiosus, amet!</P>
<HR>
<CENTER>
<A HREF="lbool16.htm">Next: Elegy X: He Endeavours To Dissuade His Mistress From Becoming A Courtesan.</A></CENTER>
</BODY>
<script type="text/javascript">

  var _gaq = _gaq || [];
  _gaq.push(['_setAccount', 'UA-5642362-6']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'https://https://') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script></html>
