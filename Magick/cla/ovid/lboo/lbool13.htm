<HTML>
<HEAD>
<META name="description" content="Love Books of Ovid at BeyondWeird.com: ELEGY VII: He Curses Himself For Having Maltreated His Mistress.">
<META name="keywords" content="Ovid Amores Sex Love ELEGY VII: He Curses Himself For Having Maltreated His Mistress.">
<TITLE>The Love Books of Ovid: ELEGY VII: He Curses Himself For Having Maltreated His Mistress.</TITLE>
</head><!--#include virtual="/inc/top.asp"-->
<BODY>


<CENTER>
<A HREF="/">BeyondWeird</A>&nbsp;
<A HREF="../../index.htm">Classics</A>&nbsp;
<A HREF="../index.htm">Ovid</A>&nbsp;
<A HREF="index.htm">Index</A>&nbsp;
<A HREF="lboo13.htm">English</A>&nbsp;
<A HREF="lbool12.htm">Previous</A>&nbsp;
<A HREF="lbool14.htm">Next</A>&nbsp;
</CENTER>
<HR>
<H2 ALIGN="CENTER">VII</H2>
<P>Adde manus in vincla meas--meruere catenas--<BR>
&nbsp;&nbsp;&nbsp;&nbsp;dum furor omnis abit, siquis amicus ades! <BR>
nam furor in dominam temeraria bracchia movit;<BR>
&nbsp;&nbsp;&nbsp;&nbsp;flet mea vaesana laesa puella manu.<BR>
5 tunc ego vel caros potui violare parentes<BR>
&nbsp;&nbsp;&nbsp;&nbsp;saeva vel in sanctos verbera ferre deos!<BR>
Quid? non et clipei dominus septemplicis Aiax<BR>
&nbsp;&nbsp;&nbsp;&nbsp;stravit deprensos lata per arva greges,<BR>
et, vindex in matre patris, malus ultor, Orestes<BR>
10 &nbsp;&nbsp;&nbsp;&nbsp;ausus in arcanas poscere tela deas?<BR>
ergo ego digestos potui laniare capillos?<BR>
&nbsp;&nbsp;&nbsp;&nbsp;nec dominam motae dedecuere comae.<BR>
sic formosa fuit. talem Schoeneida dicam<BR>
&nbsp;&nbsp;&nbsp;&nbsp;Maenalias arcu sollicitasse feras;<BR>
15 talis periuri promissaque velaque Thesei<BR>
&nbsp;&nbsp;&nbsp;&nbsp;flevit praecipites Cressa tulisse Notos;<BR>
sic, nisi vittatis quod erat Cassandra capillis,<BR>
&nbsp;&nbsp;&nbsp;&nbsp;procubuit templo, casta Minerva, tuo.<BR>
Quis mihi non 'demens!' quis non mihi 'barbare!' dixit?<BR>
20 &nbsp;&nbsp;&nbsp;&nbsp;ipsa nihil; pavido est lingua retenta metu.<BR>
sed taciti fecere tamen convicia vultus;<BR>
&nbsp;&nbsp;&nbsp;&nbsp;egit me lacrimis ore silente reum.<BR>
ante meos umeris vellem cecidisse lacertos;<BR>
&nbsp;&nbsp;&nbsp;&nbsp;utiliter potui parte carere mei.<BR>
25 in mea vaesanas habui dispendia vires<BR>
&nbsp;&nbsp;&nbsp;&nbsp;et valui poenam fortis in ipse meam.<BR>
quid mihi vobiscum, caedis scelerumque ministrae?<BR>
&nbsp;&nbsp;&nbsp;&nbsp;debita sacrilegae vincla subite manus!<BR>
an, si pulsassem minimum de plebe Quiritem,<BR>
30 &nbsp;&nbsp;&nbsp;&nbsp;plecterer--in dominam ius mihi maius erit? <BR>
pessima Tydides scelerum monimenta reliquit.<BR>
&nbsp;&nbsp;&nbsp;&nbsp;ille deam primus perculit--alter ego!<BR>
et minus ille nocens. mihi, quam profitebar amare<BR>
&nbsp;&nbsp;&nbsp;&nbsp;laesa est; Tydides saevus in hoste fuit.<BR>
35 I nunc, magnificos victor molire triumphos,<BR>
&nbsp;&nbsp;&nbsp;&nbsp;cinge comam lauro votaque redde Iovi,<BR>
quaeque tuos currus comitantum turba sequetur,<BR>
&nbsp;&nbsp;&nbsp;&nbsp;clamet 'io! forti victa puella viro est!'<BR>
ante eat effuso tristis captiva capillo,<BR>
40 &nbsp;&nbsp;&nbsp;&nbsp;si sinerent laesae, candida tota, genae.<BR>
aptius impressis fuerat livere labellis<BR>
&nbsp;&nbsp;&nbsp;&nbsp;et collum blandi dentis habere notam.<BR>
denique, si tumidi ritu torrentis agebar,<BR>
&nbsp;&nbsp;&nbsp;&nbsp;caecaque me praedam fecerat ira suam,<BR>
45 nonne satis fuerat timidae inclamasse puellae,<BR>
&nbsp;&nbsp;&nbsp;&nbsp;nec nimium rigidas intonuisse minas,<BR>
aut tunicam a summa diducere turpiter ora<BR>
&nbsp;&nbsp;&nbsp;&nbsp;ad mediam?--mediae zona tulisset opem.<BR>
At nunc sustinui raptis a fronte capillis<BR>
50 &nbsp;&nbsp;&nbsp;&nbsp;ferreus ingenuas ungue notare genas.<BR>
adstitit illa amens albo et sine sanguine vultu,<BR>
&nbsp;&nbsp;&nbsp;&nbsp;caeduntur Pariis qualia saxa iugis.<BR>
exanimis artus et membra trementia vidi--<BR>
&nbsp;&nbsp;&nbsp;&nbsp;ut cum populeas ventilat aura comas,<BR>
55 ut leni Zephyro gracilis vibratur harundo,<BR>
&nbsp;&nbsp;&nbsp;&nbsp;summave cum tepido stringitur unda Noto;<BR>
suspensaeque diu lacrimae fluxere per ora,<BR>
&nbsp;&nbsp;&nbsp;&nbsp;qualiter abiecta de nive manat aqua. <BR>
tunc ego me primum coepi sentire nocentem--<BR>
60 &nbsp;&nbsp;&nbsp;&nbsp;sanguis erant lacrimae, quas dabat illa, meus.<BR>
ter tamen ante pedes volui procumbere supplex;<BR>
&nbsp;&nbsp;&nbsp;&nbsp;ter formidatas reppulit illa manus.<BR>
At tu ne dubita--minuet vindicta dolorem--<BR>
&nbsp;&nbsp;&nbsp;&nbsp;protinus in vultus unguibus ire meos.<BR>
65 nec nostris oculis nec nostris parce capillis:<BR>
&nbsp;&nbsp;&nbsp;&nbsp;quamlibet infirmas adiuvat ira manus;<BR>
neve mei sceleris tam tristia signa supersint,<BR>
&nbsp;&nbsp;&nbsp;&nbsp;pone recompositas in statione comas!</P>
<HR>
<CENTER>
<A HREF="lbool14.htm">Next: ELEGY VIII: He Curses A Certain Old Woman Of The Town Whom He Overhears Instructing His Mistress In The Arts Of A Courtesan.</A></CENTER>
</BODY>
<script type="text/javascript">

  var _gaq = _gaq || [];
  _gaq.push(['_setAccount', 'UA-5642362-6']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'https://https://') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script></html>
