<HTML>
<HEAD>
<META name="description" content="Love Books of Ovid at BeyondWeird.com: ELEGY III: To His Mistress, Whom He Has Found To Be Forsworn.">
<META name="keywords" content="Ovid Amores Sex Love ELEGY III: To His Mistress, Whom He Has Found To Be Forsworn.">
<TITLE>The Love Books of Ovid: ELEGY III: To His Mistress, Whom He Has Found To Be Forsworn.</TITLE>
</head><!--#include virtual="/inc/top.asp"-->
<BODY>


<CENTER>
<A HREF="/">BeyondWeird</A>&nbsp;
<A HREF="../../index.htm">Classics</A>&nbsp;
<A HREF="../index.htm">Ovid</A>&nbsp;
<A HREF="index.htm">Index</A>&nbsp;
<A HREF="lboo45.htm">English</A>&nbsp;
<A HREF="lbool44.htm">Previous</A>&nbsp;
<A HREF="lbool46.htm">Next</A>&nbsp;
</CENTER>
<HR>
<H2 ALIGN="CENTER">III</H2>
<P>Esse deos, i, crede -- fidem iurata fefellit,<BR>
&nbsp;&nbsp;&nbsp;&nbsp;et facies illi, quae fuit ante, manet!<BR>
quam longos habuit nondum periura capillos,<BR>
&nbsp;&nbsp;&nbsp;&nbsp; tam longos, postquam numina laesit, habet.<BR>
candida candorem roseo suffusa rubore<BR>
&nbsp;&nbsp;&nbsp;&nbsp;ante fuit -- niveo lucet in ore rubor.<BR>
pes erat exiguus -- pedis est artissima forma.<BR>
&nbsp;&nbsp;&nbsp;&nbsp;longa decensque fuit -- longa decensque manet.<BR>
argutos habuit -- radiant ut sidus ocelli,<BR>
&nbsp;&nbsp;&nbsp;&nbsp;per quos mentita est perfida saepe mihi.<BR>
scilicet aeterni falsum iurare puellis<BR>
&nbsp;&nbsp;&nbsp;&nbsp;di quoque concedunt, formaque numen habet.<BR>
perque suos illam nuper iurasse recordor<BR>
&nbsp;&nbsp;&nbsp;&nbsp;perque meos oculos: en doluere mei!<BR>
Dicite, di, si vos inpune fefellerat illa,<BR>
&nbsp;&nbsp;&nbsp;&nbsp;alterius meriti cur ego damna tuli?<BR>
an non invidiae vobis Cepheia virgo est,<BR>
&nbsp;&nbsp;&nbsp;&nbsp;pro male formosa iussa parente mori?<BR>
non satis est, quod vos habui sine pondere testis,<BR>
&nbsp;&nbsp;&nbsp;&nbsp;et mecum lusos ridet inulta deos?<BR>
ut sua per nostram redimat periuria poenam,<BR>
&nbsp;&nbsp;&nbsp;&nbsp;victima deceptus decipientis ero?<BR>
aut sine re nomen deus est frustraque timetur<BR>
&nbsp;&nbsp;&nbsp;&nbsp;et stulta populos credulitate movet;<BR>
aut, siquis deus est, teneras amat ille puellas<BR>
&nbsp;&nbsp;&nbsp;&nbsp;et nimium solas omnia posse iubet. <BR>
nobis fatifero Mavors accingitur ense;<BR>
&nbsp;&nbsp;&nbsp;&nbsp;nos petit invicta Palladis hasta manu.<BR>
nobis flexibiles curvantur Apollinis arcus;<BR>
&nbsp;&nbsp;&nbsp;&nbsp;in nos alta Iovis dextera fulmen habet.<BR>
formosas superi metuunt offendere laesi<BR>
&nbsp;&nbsp;&nbsp;&nbsp;atque ultro, quae se non timuere, timent.<BR>
et quisquam pia tura focis inponere curat?<BR>
&nbsp;&nbsp;&nbsp;&nbsp;certe plus animi debet inesse viris!<BR>
Iuppiter igne suo lucos iaculatur et arces<BR>
&nbsp;&nbsp;&nbsp;&nbsp;missaque periuras tela ferire vetat.<BR>
tot meruere peti -- Semele miserabilis arsit!<BR>
&nbsp;&nbsp;&nbsp;&nbsp;officio est illi poena reperta suo;<BR>
at si venturo se subduxisset amanti,<BR>
&nbsp;&nbsp;&nbsp;&nbsp;non pater in Baccho matris haberet opus.<BR>
Quid queror et toto facio convicia caelo?<BR>
&nbsp;&nbsp;&nbsp;&nbsp;di quoque habent oculos, di quoque pectus habent!<BR>
si deus ipse forem, numen sine fraude liceret<BR>
&nbsp;&nbsp;&nbsp;&nbsp;femina mendaci falleret ore meum;<BR>
ipse ego iurarem verum iurare puellas<BR>
&nbsp;&nbsp;&nbsp;&nbsp;et non de tetricis dicerer esse deus.<BR>
tu tamen illorum moderatius utere dono -- <BR>
&nbsp;&nbsp;&nbsp;&nbsp;aut oculis certe parce, puella, meis!</P>
<HR>
<CENTER>
<A HREF="lbool46.htm">Next: ELEGY IV: He Urges A Husband Not To Keep So Strict A Watch On His Wife.</A></CENTER>
</BODY>
<script type="text/javascript">

  var _gaq = _gaq || [];
  _gaq.push(['_setAccount', 'UA-5642362-6']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'https://https://') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script></html>
